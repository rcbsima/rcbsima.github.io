<!doctype html><html><head><meta charset=utf-8><meta name=viewport content="width=device-width,initial-scale=1"><title>Ejendomstorvet nye hugo site | Gl Grindstedvej 3 - 7200 Grindsted</title></head><body style=background-color:blue><div class="bg-gray-100 h-10 flex place-content-end"><div>Opret profil</div><div>|</div><div>Log ind</div></div><div id=content><h1><span class=font-bold>Title: </span>Gl Grindstedvej 3 - 7200 Grindsted</h1><div class=mt-4><h2 class=text-xl>Intro tekst</h2><p>Ubebygget erhvervsgrund med særdeles synlig og lettilgængelig placering, ved byens nye dagligvareforretning i Starup-Tofterup</p><h2 class=text-xl>Flashline</h2><p>Facadejord ved 'Tingvejen' på 20.195 kvm</p><h2 class=text-xl>Beskrivelse</h2><p>Nu sælges denne regulære erhvervsgrund i Starup-Tofterup, der har en særdeles god synlighed med ca. 150 meter facadejord direkte op mod den stærkt trafikerede ”Tingvejen”, og som ligger som nærmeste nabo til det nyopførte Dagli’Brugsen med tankanlæg og vaskehal.<br><br>Matriklen udgør i dag 22.411 kvm, men vil forinden en ny ejers erhvervelse blive ”renset” for ikke-brugbare arealer, således grunden vil andrage ca. 20.195 kvm og udgøre et godt, regulært areal.<br><br>Erhvervsgrunden erhverves derudover som den er og forefindes, hvorfor køber selv skal betale tilslutningsafgifter til el, vand og evt. varme (naturgas) direkte til Evonet, Tofterup Vandværk og Ørsted. Mht. kloaktilslutning udgør tilslutningsafgiften hertil kr. 64.500 inkl. moms pr. påbegyndt 800 kvm bebyggelse.<br><br>Da salg af byggegrunde som udgangspunkt tillægges moms, skal køber påregne, at købe-summen på kr. 995.000 vil blive tillagt moms.<br><br>Hele grunden er omfattet af ”Lokalplan nr. 22.01.L01”, der regulerer et erhvervs- og butiks-område i Tofterup, som også omfatter den nyopførte Dagli’Brugs ved siden af. Lokalplanen blev udarbejdet efter et ønske fra en lokal arbejdsgruppe i Starup-Tofterup, og med det for-mål at give mulighed for opførelse af en dagligvarebutik, tankanlæg med tilhørende vaskehal samt lettere industri og servicevirksomheder. Under lettere industri hører mindre fremstil-lingsvirksomhed, håndværks- og servicevirksomhed. Servicevirksomhed kan også inkludere et spisested på op til 100 kvm.<br><br>Eftersom sælger af nærværende grund er Kvickly Varde, som ejer og driver Dagli’Brugsen og det tilknyttede tankanlæg samt vaskehal, er det dog ikke tilladt på den ubebyggede matrikel at drive dagligvarehandel, vaskehal eller tankstation. I stedet er matriklen oplagt til lettere industri og servicevirksomheder, idet synligheden og den trafikale tilgængelig her er fremragende. Og med en bebyggelsesprocent på 45 %, må der som udgangspunkt bygges op til 9.087 kvm – dette i en bygningshøjde på helt op til 10 meter (skorstene, ventilationsanlæg o.l. undtaget). For nærmere oplysninger om lokalplan og byggegrunden i øvrigt – kontakt EDC Erhverv Poul Erik Bech.<br><br>Starup-Tofterup består af to små landsbyer, som over årene er vokset sammen og som ligger på hver sin side af 'Tingvejen'. Starup-Tofterup ligger i den østlige del af Varde Kommune. Byen har ca. 1000 indbyggere og er en velfungerende landsby med de nødvendige dag-ligdagsfaciliteter – såsom en god folkeskole (8 klassetrin), børnehave og SFO. Derudover har byen et aktivt sports- og foreningsliv, som nyder stor lokal opbakning. Ca. 7 km fra byen ligger det velkendte idrætscenter 'Helle Hallen', der rummer en svømmehal, to store haller samt gymnastiksale.<br><br>Kun et par stenkast fra nærværende byggegrund ligger rundkørslen i Tofterup, der forbinder byen med Tingvejen og Varde Landevej. Herfra er der kun 12 minutters kørsel (14 km) til Grindsted mod nordøst, 18 minutters kørsel (23 km) til Varde mod vest og 17 minutters kørsel (21 km) til Korskro mod sydvest og den nærmeste motorvejsafkørsel – Motorvej E20 mellem Kolding og Esbjerg.</p></div><div class=mt-4><h2 class=text-xl>Addresse</h2><div><span class=font-bold>city: </span>Grindsted</div><div><span class=font-bold>county: </span>Sydjylland</div><div><span class=font-bold>floor:</span></div><div><span class=font-bold>latlng: </span>map[lat:54.2903843235837 lng:3.11199142167364]</div><div><span class=font-bold>municipality: </span>Varde</div><div><span class=font-bold>postal: </span>7200</div><div><span class=font-bold>region: </span>Region Syddanmark</div><div><span class=font-bold>streetname: </span>Gl Grindstedvej</div><div><span class=font-bold>streetnumber: </span>3</div></div><div class=mt-4><h2 class=text-xl>Mægler</h2><div><span class=font-bold>brokerlogourl: </span>https://i.ejendomstorvet.dk/web/broker/logo/034_p.png</div><div><span class=font-bold>email: </span>670@edc.dk</div><div><span class=font-bold>memberemail:</span></div><div><span class=font-bold>membername:</span></div><div><span class=font-bold>memberphone:</span></div><div><span class=font-bold>name: </span>EDC Erhverv Poul Erik Bech, Esbjerg</div><div><span class=font-bold>websiteurl: </span>https://www.edc.dk/erhverv-esbjerg/</div></div><div class=mt-4><h2 class=text-xl>Keywords</h2><div>Ventilationsanlæg</div><div>Hall</div><div>Grund</div><div>Byggegrund</div></div>demo single.html</div>baseof.html</body></html>