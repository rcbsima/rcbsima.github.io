<!doctype html><html><head><meta charset=utf-8><meta name=viewport content="width=device-width,initial-scale=1"><title>Ejendomstorvet nye hugo site | Gl. Landevej 13 - 4891 Toreby L</title></head><body style=background-color:gray><div class="bg-gray-100 h-10 flex place-content-end"><div>Opret profil</div><div>|</div><div>Log ind</div></div><div id=content><h1><span class=font-bold>Title: </span>Gl. Landevej 13 - 4891 Toreby L</h1><div class=mt-4><h2 class=text-xl>Intro tekst</h2><p>Offentligt udbud - Toreby L.</p><h2 class=text-xl>Flashline</h2><p>Offentligt udbud.</p><h2 class=text-xl>Beskrivelse</h2><p>FGU Lolland Faster S/I udbyder ejendommen beliggende Gl. Landevej 13, 4891 Toreby L.<br><br>Ejendommen udbydes til salg i henhold til cirkulære nr. 7 af 25. januar 2010 om salg af statens faste ejendomme - se nedenfor.<br><br>Udbuddet omfatter en tidligere folkeskole.<br><br>Ejendommen er indrettet med 11 studieboliger, klasselokaler, kontorer, mødelokaler, gymnastiksal m.v.<br><br>FGU Lolland Falster S/I forbeholder sig ret til ikke at videreføre eventuelle salgsforhandlinger - samt forkaste samtlige indkomne tilbud, uden at tilbudsgiverne kan rejse noget krav mod sælger.<br><br><br>Salgsvilkår<br>Ejendommen udbydes til salg til en vejledende pris på kontant kr. 2.500.000,00.<br><br>Udbudsprisen er fastsat på baggrund af sælgers vurdering af den aktuelle markedspris. Tilbudsgiver har mulighed for at afgive et højere eller lavere købstilbud end den vejledende pris.<br><br>Ved vurdering af de modtagne købstilbud, vil tilbudsgivers ønskede anvendelse og den tilbudte købesum være afgørende for sælger.<br><br>Plangrundlag/anvendelse<br>Der henvises til de i salgsmaterialet anførte planer.<br><br>Forsikring<br>Ejendommen er pt. uforsikret, idet staten er selvforsikret.<br><br>Sælger er uden ansvar for om ejendommen kan forsikres efter overtagelsesdagen.<br><br>Lejeforhold<br>Lejen i de i ejendommen værende almene studieboliger er fastsat efter Bekendtgørelse af lov om boligbyggeri.<br><br>Øvrige lejeaftaler er indgået med baggrund i h.h.v. Erhvervsleje - og Aftaleloven.<br><br>Ejendommen sælges uden ansvar af nogen art f.s.a. det lejeretlige aftalegrundlag, herunder den fremtidige lejefastsættelse.<br><br>Ansvarsfraskrivelse<br>Ejendommen sælges uden ansvar for opfyldelse af myndighedskrav såvel i relation til den nuværende som fremtidige anvendelse.<br><br>Køber indhenter alle nødvendige tilladelser til den påtænkte anvendelse af ejendommen.<br><br>Bortset fra vanhjemmel påtager sælger sig intet ansvar for ejendommen, herunder, men ikke begrænset til, bygninger, bund - og miljøforhold og grundens beskaffenhed i øvrigt. Køber kan således ikke gøre misligholdelsesbeføjelser gældende over for sælger, som følge af konstatering af mangler af en hvilken som helst art ved nogen del af ejendommen, det være sig i form af ophævelse af handlen, krav om forholdsmæssigt afslag, krav om erstatning eller andet.<br><br>Ansvarsfraskrivelsen omfatter både allerede kendte forhold og senere konstaterede forhold ved ejendommen, samt faktiske såvel som retlige mangler, fx en begrænsning i ejendommenes anvendelsesmuligheder.<br><br>Sælger er ikke i besiddelse af andre oplysninger end de i nærværende udbudsmateriale anførte, og sælger fralægger sig ethvert ansvar i relation hertil.<br><br>Som følge af sælgers fuldstændige ansvarsfraskrivelse, opfordres køber til inden afgivelse af tilbud at gennemgå ejendommen med en bygningssagkyndig, med henblik på undersøgelse af eventuelle fejl og mangler.<br><br>Køber er indforstået med, at der i købsprisen er taget højde for nærværende ansvarsfraskrivelse.<br><br>Berigtigelse af handlen<br>Fra overtagelsesdagen ligger ejendommen for købers regning og risiko i enhver henseende. Med overtagelsesdagen som skæringsdag udfærdiges sædvanlig refusionsopgørelse vedr. ejendommens indtægter og udgifter, hvis saldo betales kontant senest en måned efter refusionsopgørelsens fremsendelse. Ved betaling efter dette tidspunkt tillægges renter iht. renteloven fra overtagelsesdagen.<br><br>Bankgaranti<br>Den tilbudsgiver, hvis tilbud indstilles til accept, skal senest 8 dage efter accepten er modtaget, stille sikkerhed for 10 % af købesummen i et af sælger godkendt pengeinstitut - eller alternativt deponerer købesummen på en af sælger anvist deponeringskonto. Såfremt der er stillet en garanti, konverteres garantien på overtagelsesdagen til en deponering i sælgers bank. Købesummen frigives til sælger, når endeligt skøde uden anmærkninger foreligger.<br><br>Afgivelse af tilbud<br>Afgivne købstilbud skal være skriftlige og angive et fast beløb og være i overensstemmelse med de i nærværende dokument beskrevne vilkår. Købstilbud skal være uden forbehold, herunder advokat- og bankforbehold.<br><br>Bud på ejendommen skal afgives skriftligt senest d. 8. oktober 2021, med overtagelse d. 1. august 2022.<br><br>Købstilbuddet skal ledsages af en beskrivelse for den fremtidige anvendelse.<br><br>Tilbudsgiverne er bundet af de afgivne købstilbud.<br><br>Den tilbudsgiver, hvis tilbud indstilles til accept, er bundet af sit tilbud indtil accept foreligger fra sælger.<br><br>Købstilbud er fortrolige indtil salg har fundet sted.<br><br>Hvis tilbudsgiver er et selskab, skal der vedlægges dokumentation for tegningsretten for selskabet i form af en udskrift fra CVR. Udskriften må max. være 3 måneder gammel.<br><br>Er der blandt flere tilbudsgivere afgivet samme højeste bud, vil disse tilbudsgivere få mulighed for at fremkomme med et nyt bud, der størrelsesmæssigt mindst skal lyde på det oprindelige tilbud.<br><br>Meddelelse herom vil blive givet pr. mail.<br><br>Fristen for fremsendelse af det nye bud er 5 dage fra sælgers meddelelse om 2. budrunde. Er der herefter flere med samme højeste bud, foretages lodtrækning.<br><br>Ved afgivelse af købstilbud skal anvendes en særlig tilbudsblanket, der udfyldes, underskrives og sendes via mail til Syddan A/S: info@syddan.dk.<br><br>Tilbudsblanketten (købsaftalen) rekvireres hos ejendomsmægler.<br><br>Syddan A/S sender bekræftelse pr. mail, når købstilbuddet er modtaget. Såfremt der ikke modtages bekræftelse af bud senest 3 hverdage efter fremsendelse, opfordres budgiver til at rette henvendelse til Syddan A/S med oplysning herom. Køber kan alene påregne, at buddet er modtaget, hvis bekræftelse som anført ovenfor er modtaget.<br><br>Cirkulære om salg af statens faste ejendomme<br><br>Offentligt udbud<br>§ 1. Salg af fast ejendom fra staten skal ske i overensstemmelse med reglerne i budgetvejledningen om ejendomssalg. Når det af budgetvejledningen følger, at et salg først kan ske efter at der har været foretaget offentligt udbud, skal udbuddet foretages efter reglerne i dette cirkulære.<br>Stk. 2. Ved salg af fast ejendom fra staten til private, skal institutionen sikre overholdelse af de i lovgivningen fastsatte regler om salg af fast ejendom. Salg af statens faste ejendomme er omfattet af bestemmelserne i lov om omsætning af fast ejendom og bestemmelser, der er fastsat i medfør af loven, i det omfang salg sker til forbrugere, jf. lovens § 1, stk. 5. Ifølge bekendtgørelse om undtagelse af salg af statens faste ejendomme fra visse bestemmelser i lov om omsætning af fast ejendom, finder § 1, stk. 4, 2. pkt., i loven ikke anvendelse på salg af statens faste ejendomme, når salget foregår uden medvirken af en ejendomsformidler.<br><br>Tilbudsblanket og annoncering<br>§ 2. For ejendomme, der agtes afhændet, udfærdiger institutionen en tilbudsblanket med oplysninger om ejendommen og handelsvilkårene. Hvis salg af ejendommen i medfør af budgetvejledningens regler om salg af statens faste ejendomme skal forelægges bevillingsmyndighederne, inden tilbud kan accepteres, skal dette udtrykkeligt angives i tilbudsblanketten. En vejledende tilbudsblanket er optaget som bilag til cirkulæret.<br><br>§ 3. Ejendommen annonceres som hovedregel til salg både i trykte og elektroniske udgaver af lokal og landsdækkende dagspresse eller i øvrigt i det omfang, der efter institutionens skøn findes hensigtsmæssigt.<br>Stk. 2. I annoncerne anføres, at tilbud normalt bør afgives på særlige tilbudsblanketter, der kan rekvireres hos institutionen. Fristen for indgivelse af tilbud samt tid og sted for åbningen af tilbud angives i annoncerne. Endvidere angives ejendommens skønnede kontantpris baseret på en konkret vurdering, der er indhentet fra en eller to ejendomsformidlere, medmindre institutionen skønner, at denne oplysning kan være til hinder for, at der opnås den højest mulige købesum. Endvidere angives oplysninger om ejendommens beliggenhed og størrelse, herunder grundareal og boligareal. Der kan endvidere bl.a. angives eksempler på brutto- og nettoudgift samt finansiering.<br>Stk. 3. Institutionen kan bestemme, at salg og annoncering forestås af en ejendomsmægler eller en anden, der efter lov om omsætning af fast ejendom er berettiget til at udøve ejendomsformidlingsvirksomhed.<br>§ 4. Ved fremsendelsen af tilbudsblanketter skal institutionen vedlægge et eksemplar af dette cirkulære.<br><br>Afgivelse af tilbud<br>§ 5. Tilbud indsendes efter institutionens ønske elektronisk eller pr. post i lukket kuvert mærket »Tilbud på matr.nr. . . . .«. Institutionen anviser fremgangsmåde ved elektronisk tilbudsafgivelse.<br>Stk. 2. De bydende har adgang til at overvære åbningen af tilbuddene og få oplysning om størrelsen af tilbuddene.<br><br>Vurdering af tilbuddene<br>§ 6. Senest 4 uger efter åbningen af tilbuddene meddeler institutionen hver tilbudsgiver, om institutionen agter at videreføre salgsforhandlingerne på grundlag af de indkomne tilbud, eller om institutionen forkaster alle de indkomne tilbud. I sidstnævnte tilfælde vælger institutionen herefter, om man vil annoncere på ny eller stille afhændelsen i bero.<br>Stk. 2. Vælger institutionen at videreføre salgsforhandlingerne med nogle af tilbudsgiverne, meddeles der samtidig de øvrige tilbudsgivere afslag på deres tilbud.<br><br>Overbud<br>§ 7. Vælger institutionen at videreføre salgsforhandlingerne, kan institutionen give de fem højestbydende meddelelse om<br>1) størrelsen af de fem højeste bud,<br>2) et tidspunkt, da de fem højestbydende senest skal indgive supplerende tilbud, og<br>3) et tidspunkt, da de supplerende tilbud åbnes.<br>Stk. 2. Inden tidspunktet for indgivelse af supplerende tilbud kan institutionen optage forhandling med de fem højestbydende med henblik på at sikre højest mulige bud.<br>Stk. 3. For de fem højestbydende er der adgang til at afgive supplerende tilbud. For afgivelsen af supplerende tilbud gælder reglerne i §§ 5 og 6.<br><br>Sikkerhed m.v.<br>§ 8. Institutionen skal påse, at det af udbudsmaterialet fremgår, at tilbudsgiverne er bundet af deres bud, indtil der er stillet sikkerhed, jf. stk. 3. Dette gælder ikke, hvis tilbuddet er forkastet eller afslået i medfør af § 6, stk. 1 eller 2, eller hvis reglerne i lov om forbrugerbeskyttelse ved erhvervelse af fast ejendom m.v. om fortrydelsesret finder anvendelse, jf. § 14.<br>Stk. 2. Det skal af udbudsmaterialet fremgå, at den tilbudsgiver, hvis bud indstilles til accept, er bundet af sit bud, indtil accept foreligger.<br>Stk. 3. Det skal af udbudsmaterialet fremgå, at den tilbudsgiver, hvis bud indstilles til accept, inden en uge efter, at institutionen har meddelt, at man vil acceptere eller indstille buddet til accept, skal stille sikkerhed for 10 pct. af købesummen. Sikkerheden kan bestå i kontant deponering, deponering af værdipapirer, bank- eller sparekassebog, eller anfordringsgaranti stillet af anerkendt bank, sparekasse eller forsikringsselskab.<br>Stk. 4. Hvis tilbuddet ikke accepteres, refunderer institutionen tilbudsgiveren eventuelt afholdte udgifter til etablering af sikkerheden.<br><br>Accept af tilbud<br>§ 9. Det skal af udbudsmaterialet fremgå, hvilket tildelingskriterium der lægges til grund. Salg skal som udgangspunkt ske til højestbydende, eventuelt efter gennemført overbudsrunde.<br>Stk. 2. Institutionen kan acceptere det højeste tilbud uden forelæggelse for bevillingsmyndighederne, hvis handelsvilkårene er godkendt af SKAT, jf. stk. 3, og hvis salgssummen omregnet til kontantsum ikke overstiger 5 mill. kr. For statslige ejendomsvirksomheder, Forsvarsministeriet og Skov og Naturstyrelsen er beløbsgrænsen 60 mill.kr.<br>Stk. 3. Kan handelsvilkårene ikke godkendes af SKAT, skal institutionen søge at opnå et fordelagtigere tilbud gennem anvendelse af ejendomsmægler eller anden person, der efter § 8 i lov om omsætning af fast ejendom er berettiget til at udøve ejendomsformidlingsvirksomhed, eller der kan ske salg efter forudgående tilslutning fra bevillingsmyndighederne, jf. § 12.<br><br>Krav mod staten<br>§ 10. Institutionen skal påse, at det af udbudsmaterialet fremgår, at ingen tilbudsgiver kan rejse noget krav mod staten, hvis institutionen opgiver at videreføre salgsforhandlingerne, eller hvis institutionens indstilling om ejendomssalg ikke tiltrædes, jf. dog § 8, stk. 4.<br><br>Undtagelser<br>§ 11. Cirkulæret gælder ikke for overdragelse af ejendomme fra en statsinstitution til en anden statsinstitution. Herom er der fastsat særlige regler i budgetvejledningen.<br>Stk. 2. Cirkulæret gælder heller ikke ved indskud af ejendomme i Statens Ejendomsselskab A/S.<br>§ 12. Hvor vægtige grunde i øvrigt taler for, at offentligt udbud ikke finder sted, fremsættes anmodning herom af vedkommende ministerium over for Finansministeriet. Dette kan ske samtidig med, at Finansministeriet anmodes om tilslutning til forelæggelse af aktstykke for Finansudvalget. Finansministeriet tager herefter stilling til, om sagen kan forelægges Finansudvalget. Hvor dette findes tilstrækkeligt velbegrundet, skal det<br>udtrykkeligt anføres i aktstykkets punkt b, at der ikke har været foretaget offentligt udbud.<br>§ 13. I særlige tilfælde vil cirkulærets procedurebestemmelser kunne fraviges. Ændringerne skal da tydeligt fremgå af udbudsmaterialet.<br><br>Forbrugerbeskyttelse ved erhvervelse af fast ejendom m.v.<br>§ 14. Opmærksomheden henledes på reglerne i lov om forbrugerbeskyttelse ved erhvervelse af fast ejendom m.v. om tilbagekaldelsesadgang og fortrydelsesret, når en ejendom hovedsagelig er bestemt for beboelse for køberen.<br>§ 15. Reglerne i lov om forbrugerbeskyttelse ved erhvervelse af fast ejendom m.v. om tilstandsrapport og tilbud om ejerskifteforsikring kan anvendes af institutionen.<br><br>Ikrafttræden m.v.<br>§ 16. Cirkulæret træder i kraft den 1. februar 2010 og har virkning for ejendomssalg, der iværksættes fra og med denne dato.<br>Stk. 2. Samtidig ophæves cirkulære nr. 158 af 13. december 2002 om salg af statens faste ejendomme.</p></div><div class=mt-4><h2 class=text-xl>Addresse</h2><div><span class=font-bold>city: </span>Toreby L</div><div><span class=font-bold>county: </span>Vest- og Sydsjælland</div><div><span class=font-bold>floor:</span></div><div><span class=font-bold>latlng: </span>map[lat:53.7623491054594 lng:4.37168539687564]</div><div><span class=font-bold>municipality: </span>Guldborgsund</div><div><span class=font-bold>postal: </span>4891</div><div><span class=font-bold>region: </span>Region Sjælland</div><div><span class=font-bold>streetname: </span>Gl. Landevej</div><div><span class=font-bold>streetnumber: </span>13</div></div><div class=mt-4><h2 class=text-xl>Mægler</h2><div><span class=font-bold>brokerlogourl: </span>https://i.ejendomstorvet.dk/web/broker/logo/376_p.png</div><div><span class=font-bold>email: </span>info@syddan.dk</div><div><span class=font-bold>memberemail:</span></div><div><span class=font-bold>membername:</span></div><div><span class=font-bold>memberphone:</span></div><div><span class=font-bold>name: </span>SYDDAN A/S</div><div><span class=font-bold>websiteurl: </span>https://www.syddan.dk/</div></div><div class=mt-4><h2 class=text-xl>Keywords</h2><div>Kontor</div><div>Kontorer</div></div>demo single.html</div>baseof.html</body></html>